\id JAS
\ide UTF-8
\h СОБОРНЕ ПОСЛАННЄ СЬВ. АПОСТОЛА ЯКОВА
\toc1 Соборне Посланнє cьв. Ап. Якова
\toc2 Якова
\mt1 СОБОРНЕ ПОСЛАННЄ СЬВ. АПОСТОЛА ЯКОВА.
\c 1
\p
\v 1 Яков, слуга Божий і Господа Ісуса Христа, дванайцяти родам, що розсіяні: Витайте.
\v 2 Усяку радість майте, браттє моє, коли впадаєте в різні спокуси,
\v 3 знаючи, що доказ вашої віри робить терпіннє;
\v 4 терпіннє ж нехай має звершене діло, щоб ви були звершені і повні, ні в чому не маючи недостатку.
\v 5 Коли ж у кого з вас недостає премудрости, нехай просить у Бога, котрий дає всім щедро та й не осоромлює, то й дасть ся йому.
\v 6 Нехай же просить вірою, нічого не сумнячись; хто бо сумнить ся, той подобен филі морській, котру вітер жене та й розбиває.
\v 7 Нехай бо не думає такий чоловік, що прийме що від Бога.
\v 8 Чоловік двоєдушний не статечний у всіх дорогах своїх.
\v 9 Нехай же хвалить ся брат смиренний висотою своєю,
\v 10 а багатий смиреннєм своїм; бо він, як травяний цьвіт, перейде.
\v 11 Зійшло бо сонце із спекою, і висушило траву, і цьвіт її опав, і краса лиця її зникла; так і багатий в дорогах своїх зівяне.
\v 12 Блажен чоловік, що витерпить спокусу; тим що, будучи вірний, прийме вінець життя, що обіцяв Бог тим, що люблять Його.
\v 13 Ніхто ж у спокусі нехай не каже: Що Бог мене спокушує; Бог бо не спокушується лихим, і не спокушує сам нікого.
\v 14 Кожен же спокушується, надившись і лестившись похоттю своєю.
\v 15 Потім похоть, зачавши, роджає гріх, гріх же зроблений роджає смерть.
\v 16 Не заблуджуйтесь, браттє моє любе.
\v 17 Усяке добре даяннє і всякий звершений дар з висоти сходить, від Отця світла, в котрого нема переміни ані тіни зміни.
\v 18 Схотів бо, то й породив нас словом правди, щоб бути нам якимсь почином творива Його.
\v 19 Тим же, браттє моє любе, нехай буде всякий чоловік скорий на слуханнє, і нескорий на слова, нескорий на гнів.
\v 20 Гнів бо чоловіка правди Божої не чинить.
\v 21 Задля того відкинувши всяку погань і останок зла, прийміть у лагідности посаджене слово, що може спасти душі ваші.
\v 22 Будьте ж чинителями слова, а не тілько слухателями, обманюючи себе самих.
\v 23 Бо, коли хто слухатель слова, а не чинитель, той подобен чоловікові, що дивить ся на природне лице своє в зеркалі.
\v 24 Подививсь бо на себе, та й одійшов, та зараз і забув, який він був.
\v 25 Хто ж дивить ся в звершений закон свободи, та й пробуває в ньому, той не слухатель забуваючий, а чинитель діла; такий буде щасливий у діланню своїм.
\v 26 Коли хто думає, що він вірен між вами, не уздаючи язика свого, а обманюючи серце своє, у того марна віра.
\v 27 Ото бо віра чиста і неопоганена перед Богом і Отцем, щоб одвідувати сиріт і вдовиць у горю їх, і держати себе неопоганеним від світа.
\c 2
\p
\v 1 Браттє моє, не на лиця вважаючи, майте віру Господа нашого Ісуса Христа прославленого.
\v 2 Коли бо ввійшов у громаду вашу чоловік з золотим перснем, в одежі осяйній, ввійшов же й вбогий в мізерній одежі,
\v 3 і ви споглянете на того, що носить осяйну одежу, і скажете йому: Ти сідай отут гарно, а вбогому скажете: Ти стань отам, або сідай отут на підніжку моїм,
\v 4 то чи не пересуджуєте між собою і не станетесь суддями з ледачими думками?
\v 5 Слухайте, браттє моє любе: хиба не вбогих світу сього вибрав Бог на багатих вірою і наслідників царства, котре обіцяв тим, хто любить Його?
\v 6 Ви ж зневажили вбогого. Хиба не багаті підневолюють вас, і не вони тягнуть вас на судища?
\v 7 Хиба не вони зневажають добре імя, яким вас названо?
\v 8 Коли ж оце звершуєте закон царський по писанню: „Люби ближнього свого, як себе самого‟, добре чините;
\v 9 коли ж на лиця дивитесь, то гріх робите, докорені законом, як переступники.
\v 10 Кожний бо, хто увесь закон заховає, та згрішить в одному, станеть ся у всьому виноватий.
\v 11 Хто бо сказав: „Не чини перелюбу,‟ Той сказав і: „Не вбивай.‟ Коли ж не зробиш перелюбу, а вбєш, став ся єси переступником закону.
\v 12 Так говоріте і так творіте, яко такі, що законом свободним судити метесь.
\v 13 Суд бо без милосердя тому, хто не зробив милости, і вихваляється милосердє суду (понад суд).
\v 14 Яка користь, браттє моє, коли хто каже, що віру має, та діл не має? чи може віра спасти його?
\v 15 Коли ж брат або сестра нагі будуть і жадні щоденної страви,
\v 16 а з вас хто скаже їм: Ідіть з миром, грійтесь і годуйтесь, а не дасть їм потрібного для тіла; яка (з того) користь?
\v 17 Так само й віра, коли діл не має, мертва сама по собі.
\v 18 Ну, скаже хто: Ти віру маєш, а я діла маю. Покажи мені віру твою з діл твоїх, а я тобі докажу з діл моїх віру мою.
\v 19 Ти віруєш, що Бог один; добре робиш: і біси вірують, та й тремтять.
\v 20 Чи хочеш же зрозуміти, чоловіче марний, що віра без діл мертва?
\v 21 Авраам, отець наш, хиба не з діл оправдив ся, піднявши Ісаака, сина свого, на жертівник?
\v 22 Чи бачиш, що віра допомагала ділам його, і ділами звершилась віра?
\v 23 І сповнилось писаннє, що глаголе: „Увірував же Авраам Богові й полічено йому (те) за праведність, і другом Божим наречено його.‟
\v 24 Чи бачите ж оце, що з діл оправдується чоловік, а не з однієї віри?
\v 25 Так само і Раава блудниця хиба не з діл оправдилась, прийнявши посланців і вивівши їх иншою дорогою?
\v 26 Яко бо тіло без духа мертве, так і віра без діл мертва.
\c 3
\p
\v 1 Не бувайте многі учителями, браттє моє, знаючи, що більший осуд приймемо.
\v 2 Багато бо грішимо всі. Коли хто в слові не грішить, се звершений чоловік, сильний обуздати і все тіло.
\v 3 Ось бо і коням узди в роти вкладаємо, щоб слухали нас, і все тіло їх повертаємо.
\v 4 Ось і кораблі, хоч які величезні, і страшенними вітрами носять ся, обертають ся малим стерном, куди воля стерника хоче.
\v 5 Так само й язик — малий член, а вельми хвалить ся. Ось малий огонь, а які великі речі палить!
\v 6 І язик огонь, світ неправди; так, язик стоїть між членами нашими, сквернячи все тіло, і палючи круг природи, а запалюючись від геєнни.
\v 7 Всяка бо природа, зьвірей і птиць, гадів і морських (зьвірів) вгамовується і вгамовано природою чоловічою;
\v 8 язика ж ніхто з людей не може вгамувати; без упину бо (се) зло, повне отрути смертоносної.
\v 9 Ним благословляємо Бога і Отця, і ним кленем людей, що постали по подобию Божому.
\v 10 Із тих же уст виходить благословеннє і проклін. Не подобає, браттє моє любе, сьому так бути.
\v 11 Хиба криниця з одного джерела випускає солодке і гірке?
\v 12 Хиба може, браттє моє, смоківниця маслини родити, або виноградина смокви? Так само ні одна криниця не дає солоної і солодкої води.
\v 13 Хто мудрий та розумний між вами, нехай покаже з доброго життя діла свої в лагідности і премудрости.
\v 14 Коли ж гірку зависть маєте та сварку в серці вашому, то не величайтесь і не кривіть на правду.
\v 15 Не сходить ся премудрость звише, а земна (вона), душевна, бісовська.
\v 16 Де бо зависть та сварка, там безладдє і всяке лихе діло.
\v 17 А та премудрость, що звише, найперше чиста, потім мирна, лагідна, покірлива, повна милости і добрих овочів, безсторонна і нелицемірна.
\v 18 Овощ же праведности сіється в упокої тим, хто творить упокій.
\c 4
\p
\v 1 Звідкіля войни та свари в вас? Чи не звідсіля: з розкошів ваших, що воюють у членах ваших?
\v 2 Бажаєте, та й не маєте; убиваєте і завидуєте, та й не можете осягти; сваритесь і воюєте, та й не маєте, тим що не просите.
\v 3 Просите, та й не приймаєте, тому що погано просите, щоб обернути на розкоші ваші.
\v 4 Перелюбники і перелюбниці! хиба не знаєте, що любов світа сього — вражда проти Бога? Оце ж, хто хоче бути приятелем світу, той стається ворогом Бога.
\v 5 Або думаєте, що марно писаннє глаголе: „До зависти пре Дух, що вселив ся в нас?‟
\v 6 Більшу ж дає благодать; тим же і глаголе: „Господь гордим противить ся, смиренним же дає благодать.‟
\v 7 Коріте ся ж оце Богу, противте ся ж дияволові, то й утіче від вас.
\v 8 Приближуйтесь до Бога, то й приближить ся до вас; очистіть руки, грішники, і направте серця (ваші), двоєдушники.
\v 9 Страдайте, сумуйте та плачте; сьміх ваш у плач нехай обернеть ся, і радість у горе.
\v 10 Смирітесь перед Господом, то й підійме вас.
\v 11 Не осуджуйте один одного, браттє; хто бо осуджує брата та судить брата свого, осуджує закон і судить закон; коли ж закон судиш, то ти не чинитель закону, а суддя.
\v 12 Один єсть Законодавець, що може спасти і погубити; ти ж хто єси, що судиш другого?
\v 13 А нуте ж ви, що говорите: Сьогодні або завтра пійдемо в той і той город, і пробудемо там рік, та торгувати мем та дбати мем,
\v 14 (ви, що не знаєте, що буде завтрішнього. Яке бо життє ваше? та же ж воно пара, що на малий час явить ся, а потім щезає.)
\v 15 Замість щоб говорити вам: Коли Господь зволить та живі будемо, то зробимо се або те.
\v 16 Нині ж хвалитесь у гордощах ваших. Усяка така хвала лиха.
\v 17 Оце ж хто знає, як чинити добро, та й не чинить, тому гріх.
\c 5
\p
\v 1 А нуте ж ви, багаті, плачте ридаючи над злиднями вашими, що надходять.
\v 2 Багатство ваше згнило, і шати ваші міль поїла.
\v 3 Золото ваше та срібло поржавіло, і ржа їх на свідченнє проти вас буде, і зʼїсть тіло ваше, як огонь.
\v 4 Ось, плата робітників, що порали ниви ваші, задержана від вас, голосить; і голосіннє женців до ушей Господа Саваота дійшло.
\v 5 Розкошували ви на землі та буяли; повгодовували серця ваші, мов на день заколення.
\v 6 Осудили ви, убили праведного; він не противив ся вам.
\v 7 Терпіть же оце, браттє моє, аж до приходу Господнього. Ось, ратай жде доброго овощу з землі, дожидаючись терпіливо його, доки прийме дощ ранній і пізній.
\v 8 Терпіть же й ви, утвердіте серця ваші, бо прихід Господень наближується.
\v 9 Не зітхайте один на одного, браттє, щоб вас не осуджено: ось, суддя перед дверима стоїть.
\v 10 За взір тяжкої муки і довгого терпіння прийміть, браттє моє, пророків, що глаголали імям Господнім.
\v 11 Ось, ми звемо блаженними, хто терпів. Про терпіннє Йовове чули ви, і кончину Господню виділи; бо Господь вельми милосерний і благий.
\v 12 Перше ж усього, браттє моє, не кленітесь ні небом, ні землею, ні иншою якою клятьбою; а нехай буде в вас: так, так, ні, ні, щоб не впали ви в осуд.
\v 13 Хто між вами тяжко страдає? нехай молить ся; хто радіє? нехай співає.
\v 14 Чи хто нездужає між вами, нехай призове пресвитерів церкви, і нехай молять ся над ним, помазавши його оливою в імя Господнє;
\v 15 і молитва віри спасе болящого, і підійме його Господь; а коли гріхи вчинив, відпустять ся йому.
\v 16 Визнавайте один одному гріхи, і моліте ся один за одного, щоб сцілитись вам. Много бо може молитва праведного ревна.
\v 17 Ілия був чоловік подобний нам страстями, а помоливсь молитвою, щоб не було дощу, то й не було дощу на землі три роки і шість місяців.
\v 18 А знов помолив ся, то й дало небо дощ, і земля зростила овощ свій.
\v 19 Браттє, коли хто з вас заблудить від правди, і наверне хто його,
\v 20 нехай знає, що навернувший грішника від блудної дороги його спасе душу від смерти і покриє множество гріхів.