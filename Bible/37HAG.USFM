\id HAG
\ide UTF-8
\h КНИГА ПРОРОКА АГГЕЯ
\toc1 Книга пророка Аггея
\toc2 Аггея
\mt1 КНИГА ПРОРОКА АГГЕЯ.
\c 1
\p
\v 1 У другому році царя Дарія, первого дня шостого місяця, надійшло слово Господнє через пророка Аггея до Зоробабеля Салатієнка, правителя Юдейського, та Ісуса Йоседекенка, первосвященника, таке:
\v 2 Так говорить Господь сил небесних: Сі люде мовляють: Не настав іще час будувати храм Господень.
\v 3 Тим то надійшло слово Господнє через пророка Аггея:
\v 4 А вам же час — жити в ваших прикрашених будинках, коли тимчасом сей дім стоїть пусткою?
\v 5 Оце ж так говорить Господь Саваот: Зверніть серця ваші на ваші дороги.
\v 6 Ви сієте багато, а збираєте мало; їсте, та не засичуєтесь; пєте, та не напиваєтесь доволі; одягаєтесь, та вам не тепло, а хто ходить на заробітки, заробляє в дірявий мішок.
\v 7 Тим же то говорить Господь сил небесних: Зверніть увагу вашу на ваші поступки.
\v 8 Ійдіть лишень у гори, добувайте дерево та будуйте храм, щоб мені був до вподоби й я прославлявся в йому, говорить Господь.
\v 9 Ось, ви надієтесь багато, а виходить мало, а що приносите домів, те я розвіваю. Чого ж воно так? говорить Господь Саваот; се за мій дом, що стоїть пусткою, а ви хапаєтесь — кожен до свого дому.
\v 10 Тим то небо зачинилось над вами й вдержує свою росу, а земля вдержує свій уроджай.
\v 11 І покликав я посуху на землю й на гори, — на хліб й на сок виноградний, на олію й на все, що родить земля, — на людину й скотину й на все, що порають руки.
\v 12 І послухав Зоробабель Салатиїленко та Ісус Йоседекенко, первосвященник, як і ввесь люд голосу Господнього, Бога свого, й слів пророка Аггея, яко посла Господнього, й збоявся люд Господа.
\v 13 І сказав Аггей, посел Господень, яко посланий від Господа, так до люду: Я з вами! говорить Господь.
\v 14 І збудив Господь духа в Зоробабелі, сині Салатиїловому, правителі Юдейському, й духа в Ісусі Йоседекенкові, первосвященникові, так як і в усьому остальному людові, й узялись вони до роботи коло дому Господа Саваота, Бога свого,
\v 15 На двайцять четвертий день шостого місяця, другого року Дарія.
\c 2
\p
\v 1 У семому ж місяці, двайцять первого дня того місяця надійшло слово Господнє через пророка Аггея:
\v 2 Промов до Зоробабеля Салатиїленка, правителя Юдейського, та до первосвященника Ісуса Йоседекенка й до остатку з люду:
\v 3 Хто зоставсь між вами, що бачив сей храм у прежній величі його, й як ви дивитесь на його нині? Чи не здається він ув очах ваших як би ніщо?
\v 4 Та ти, Зоробабелю, кріпися, говорить Господь, кріпись і ти, Ісусе Йоседекенку, первосвященниче, кріпися, ввесь народе землі, говорить Господь, і заходітесь коло діла: я бо з вами, говорить Господь сил небесних.
\v 5 Завіт мій, що його зложив із вами, як виходили ви з Египту, й дух мій пробуває між вами; то ж не бійтесь!
\v 6 Так бо говорить Господь Саваот: Ще трохи, — се станеться борзо, — затрясу небом і землею, морем і суходолом;
\v 7 Двигону всі народи, — й прийде Той, що його бажають усі народи, й сповню дім сей славою, говорить Господь сил небесних.
\v 8 Моє срібло й моє золото, говорить Господь Саваот.
\v 9 Велич сього останнього храму буде більша, як давнійшого, говорить Господь Саваот, й на се місце пошлю мир, говорить Господь небесних сил.
\v 10 У двайцять четвертий день, девятого місяця, в другому році Дарійовому, надійшло слово Господнє через пророка Аггея, таке:
\v 11 Так говорить Господь сил небесних: Поспитай у священників про закон і скажи:
\v 12 Коли б хто в полі одежини своєї та ніс посвячене мясиво та й доторкнувся полою до хліба, чи до чого вареного, чи до вина або олії, чи до якої небудь їжі, то чи воно через те освятиться? І відказали священники: Ні!
\v 13 Потім поспитав Аггей: Коли ж хто станеться нечистим через дотик до трупа, й доторкнеться чого з того, то чи буде воно через те нечисте? І відказали священники: Буде нечисте.
\v 14 І сказав на те Аггей і промовив: Такий же й сей люд, таке й се племя перед моїми очима, говорить Господь, та й такі й діла рук їх. Що вони в жертву приносять, все воно нечисте.
\v 15 А тепер оберніте погляд ваш на часи перед сьогоднішним, як іще не було положено каменя на камені в Господньому дому:
\v 16 Прийдуть бувало до полукіпка, що в йому на погляд мірок двайцять, а він давав тілько з десяток; прийдуть до куфи, щоб набрати пятьдесять кінов, а там тілько двайцять.
\v 17 Карав я вас іржею, жовтяком і грядом всяку роботу рук ваших, та ви не навертались до мене, говорить Господь.
\v 18 Оберніте ж серце ваше від сього дня далій наперед, від двайцять четвертого дня девятого місяця, — від того дня, як закладено основи до Господнього дому, зверніть туди погляд:
\v 19 Чи є ще в коморі зерно на посів? Досі ні виноградина, ні фиґовина, ні гранатина, ні маслина не родили в вас, а з сього дня я буду благословити.
\v 20 І надійшло слово Господнє до Аггея вдруге — двайцять четвертого дня того місяця, і сказано:
\v 21 Промов так до Зоробабеля, правителя Юдейського: Потрясу небом і землю,
\v 22 Поперевертаю царські престоли й зітру потугу царстов невірних; поперевертаю колесниці й тих що на їх їдуть, і попадають коні й ті, що седять на їх — кожний від меча в ближнього.
\v 23 Того дня, говорить Господь сил небесних, возьму тебе, Зоробабелю Салатиїленку, слуго мій, говорить Господь, й держати му тебе, як перстень печатний; я бо вибрав собі тебе, говорить Господь Саваот.